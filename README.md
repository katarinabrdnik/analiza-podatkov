# Najbolj popularni albumi

Analizirala bom prvih 5000 albumov glede na število glasov na strani
[Rate Your Music](https://rateyourmusic.com/charts/popular/album/all-time/exc:live,archival/).

No, to je vsaj bilo v prvotnem načrtu, v resnici ima stran Rate Your Music precej bedne "Terms of service" (resno, kdo jih bere), ki ne dovoljujejo zajemanja podatkov
preko programov. Tako sem si poskus opravljanja projektne naloge začinila z blokado strani. V upanju, da čimprej premeljejo mojo obrambo, da nisem zlonameren heker, sem v tretjem poskusu (na tretjem računalniku) strani kar zajela z ročnim kopiranjem.

Za vsak album bom zajela:

* naslov in izvajalca (oziroma izvajalce, če jih je več),
* datum izida,
* povprečno oceno in število glasov,
* žanre in sekundarne žanre,
* oznake.

Delovne hipoteze:

* Kateri žanr bo najpogostejši?
* Koliko različnih izvajalcev se pojavi? (Predpostavljam, da priljubljen album implicira priljubljenega izvajalca - da se torej med največkrat ocenjenimi izdajami pojavi več njihovih izdaj)
* So moški vokali pogostejša oznaka kot ženski?
* Bo imelo več albumov eksistenčne/melanholične oznake, kot vesele?

:)
